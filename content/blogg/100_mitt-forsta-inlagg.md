---
author: Mikael Bratt Wallgren
category:
    - Foto
    - Historia
published: "2018-12-05"
---
Bob Dylan som protestsångare, 1961-1964
==================================

Bob Dylan deltog i vad som anses vara en av de största händelserna under den amerikanska medborgarrättsrörelsen.

[FIGURE src="image/dylan02.jpg?w=300&h=300&crop-to-fit" class="center .w50"]


<!--more-->

1963 hade Dylans intresse för de mänskliga rättigheterna ökat markant. Han uppträdde bland annat på marschen genom Washington, där Martin Luther King gav sitt berömda tal, "I Have a Dream". Man kunde också tydligt märka hans intresse för ämnet på det nästföljande albumet, The Times They Are a-Changin' 1964 där han tydligt tar avstånd från rasism och orättvisor. Sångerna behandlar också andra utsatta personer som gruvarbetare. De är mycket cyniska. Dylan kom aldrig att vara så politisk igen. Titelspåret var en stor hit i Storbritannien

[FIGURE src="image/dylan02.jpg?&w=300&crop-to-fit&aspect-ratio=16:10" class="left .w50"]

Redan nästa album Another Side of Bob Dylan 1964 visade (som titeln antyder) en mer varm och romantisk sida av Bob Dylan. Sångerna var också något av en kritik mot den så omhuldade bilden av "den idealistiske Dylan", vilket framför allt låten "My Back Pages" var ett tydligt exempel på. Dylan sade själv två år senare: "-Där finns inga fingerpekande sånger. De skivor jag gjort, jag står bakom dem, [...] men jag vill inte skriva åt folk längre. Du vet, vara en talesperson". (https://sv.wikipedia.org/wiki/Bob_Dylan, 2018-12-08)




Medborgarrättsrörelsen {#anchor-hit}
-----------------------------------

Med medborgarrättsrörelsen i USA 1955-1968 avses den kamp som fördes under denna tid för lika medborgerliga rättigheter för alla medborgare i USA, särskilt med avseende på att den svarta befolkningen skulle få samma rättigheter som de vita.  På sina håll användes också olika våldsmetoder för att påverka utvecklingen. Rörelsen var som starkast i södern, där den rassegregerande lagstiftningen sedan sent 1800-tal varit som störst. [FIGURE src="image/dylan02.jpg?&w=400&crop-to-fit&aspect-ratio=3:1" caption="Joan Baez och Bob Dylan, Civil Rights March on Washington DC, 1963." class="right .w50"] Medborgarrättsrörelsen var inte en enskild organisation eller ens en fullkomligt enig rörelse med samma slutgiltiga mål. Inte heller användes alltid samma metoder för att uppnå det man ville åstadkomma; medan man såväl på juridisk som på politisk väg försökte påverka rättsutvecklingen i landet, användes också utomparlamentariska metoder som massmöten och demonstrationer.

(https://sv.wikipedia.org/, 2018-12-10)





Vietnamkriget {#anchor-hit}
-----------------------------------

Vietnamkriget var en militär konflikt under kalla kriget i Vietnam, Laos och Kambodja från 1 november 1955 till Saigons fall den 30 april 1975. Detta krig följde Indokinakriget och utkämpades mellan å ena sidan den sydvietnamesiska befrielserörelsen FNL och Nordvietnam, och å andra sidan Sydvietnams regering och USA med stöd av en del andra antikommunistiska nationer.

Kriget slutade med nordvietnamesisk seger och Vietnams förening under ledning av kommunistiska Vietnams Arbetarparti från Nordvietnam. Konflikten hade sin bakgrund i det tidigare Indokinakriget under åren 1946–1954, [FIGURE src="image/dylan02.jpg?w=150&crop=500,500,left,top" class="right .w50"] som ledde till Vietnams delning längs sjuttonde breddgraden. Nordvietnam stod under ledning av Ho Chi Minh och i Sydvietnam blev Ngo Dinh Diem president år 1955. Under krigsåren fick Nordvietnam stöd från Sovjetunionen och Kina, medan Sydvietnam stöddes av USA. (https://sv.wikipedia.org/wiki/Vietnamkriget, 2018-12-10)
