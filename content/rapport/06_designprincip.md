---
---
Analys av tre webbplatsers designprinciper
=========================


Urval
-----------------------

Webbplatserna som valts ut är baserade på det första intrycket, sidornas designprinciper och element gick skulle gå att urskilja vid första ögonkastet. Dessa tre webbplatser menar vi har på på ett konstruktivt och metodiskt sätt arbetat med former, färg och typografi för att presentera en engagerande och inbjudande design.

Dessa tre hemsidor är följande:

https://www.appntd.com/
http://www.elevenplantsfordumdums.com/
https://www.epicurrence.com/


Metod
-----------------------

Denna analys består av artikelförfattarens egna åsikter gällande utvalda webbplatser. Det är således en subjektiv bedömning och saknar därför något som helst syfte utöver att fungera som en källa för åsikter.
Vi ämnar däremot även att söka stöd i litteraturen och de artiklar som använts flitigast är Design Elements & Principles av Mary Stribley samt Visual Literacy, en pdf publicerad genom dbwebb. Ytterligare referenser bifogas längst ner i rapporten.

Detta subjektiva betraktande med vår kunskap och förståelse av designelement- och principer, bör därmed ändå ge läsaren en väg in till att själv analysera dessa webbplatser, för att skapa sig en egen subjektiv uppfattning.

Vår ambition med detta är att aktivera ett mer kritiskt öga till design av webbplatser hos mottagaren, dessa kritiska ögon bör på ett konstruktivt sätt kunna bidra till att utveckla web-design än mer i framtiden.




Utvärdering
-----------------------

Det resultat vi har kommit fram till kommer att presenteras separat för varje webbplats. Det som resultatet lägger betoning på är att framhäva de olika webbsidornas mål, syfte, design och karaktär. Utifrån de aspekterna kommer resultatet att presentera våra subjektiva bedömningar om det gynnar webbsidan eller inte.

https://www.epicurrence.com/
-----------------------

Webbplatsens syfte är att förmedla en anordning av en stor sammankomst, där de mest talangfulla och kreativa artisterna i världen får delta. En ”konferens” som fokuserar på aktiviteter och har som mål att skapa en gemenskap och en oförglömlig upplevelse för deltagarna.

Det som karaktäriserar webbplatsens design är den kreativa aspekt samt dess djärva val av bilder och färgkombinationer tillsammans med ett enkelt typsnitt. Bildhanteringen på sidan är utforskande och görs inte subtilt, utan det är vad sidan vill framhäva för läsaren.

Vi menar på att detta nyttjar sidans ändamål att locka kreativa individer till en konferens som inte baseras på föredrag och diskussioner, utan fokuserar på individen och dess talanger i en avslappnad miljö.

Webbplatsen belyser tre designprinciper som vi menar på återspeglas mest på webbplatsen.  De omfattar balans, rörelse och harmoni.
Balansen går att tolka genom bilder kontra text där sidan strävar efter att ge läsaren en variation i hur det presenteras. Dock förhåller sig webbplatsen inom ramarna för balansen mellan bild och text, ingetdera dominerar webbplatsens yta.

Rörelsen på webbplatsen känns naturlig och avslappnande, detta görs i samband med enklare animationer som skapar ett flyt i sidans presentation men också genom att sidans element påverkas av rörelsen. När läsaren exempelvis scrollar justeras somliga elements position och rotation.

Harmonin på sidan skapas mestadels genom val av färg och typografi. Sidan har mycket kontraster med olika färgval i kombination med ett enkelt typsnitt som inte alls sticker ut för mycket. Färgerna är noggrant utvalda för att fungera väl med varandra och det skapar en harmoniskt känsla hos oss. Den använder en form av complementary färgschema.

Webbplatsen använder sig av olika återkommande designelement som kontraster, gradients och bilder för att spegla den kreativitet sidan vill framföra.

Eftersom sidan är en single-page-application följer hela sidan samma designprinciper.




https://www.appntd.com/
-----------------------

Målet och syftet med webbplatsen är att sälja high-end anteckningsblock och verktyg för illustration. Den kännetecknas av en ren design med stark emfas på linjer och ett akromatiskt färgschema.

Även denna design anser vi svarar till webbplatsen syfte, den speglar produktens berättelse genom att återanvända dess rena linjer och struktur. Den skapar en känsla av produktivitet och avskalning, antagligen för att företagets kundbas gärna identifierar sig med dessa värden.

Förstasidan har ett exempel på en intressant implementation och kombination av designprinciper. I den högra kolumnen använder sig designen både av ett negativt rum tillsammans med en skalning av objekten för att skapa både ett djupt men även en attraktion mot - vilket också är produkter som säljs av företaget.

De olika designprinciperna följer samma struktur även på undersidan, vilket skapar lugn och harmoni utan några skarpa kontraster.



http://www.elevenplantsfordumdums.com/
-----------------------

Webbplatsen har tre syften som sammanvävs på ett spännande och intressant sätt; samlingsplats för typsnitt, växtguide samt som en övning i design.

Designen följer ett tydligt monokromatiskt färgschema med basfärgen grön. Vilket i detta fall är logiskt med tanke på att objekten - dvs växterna - följer samma färgschema och binder ihop elementen. Designen gynnar webbplatsens syfte i avseendet att elementen  känns sammanvävda och naturliga, däremot kunde möjligtvis informationen i form av text behövts accentueras mer från bakgrunden för att ge läsaren en mer lättöverskådlig läsupplevelse.

Att lyfta fram en designprincip är i detta fallet svårt, webbplatsen applicerar så många designelement att en generalisering av vilken som bäst framhäver sidan är ologiskt.
Istället är det kombinationen av alla dessa, som skänker sidan liv. Men några som möjligtvis sticker ut är platsen nyttjande av rörelse, vid scrollandet rör sig objekt åt olika håll och färger rör sig genom gradients för att skapa ett flyt som är imponerande. Utöver detta skapar linjerna mellan sidans delar både en känsla av rörelse men hjälper även till att betona olika delar på sidan.  

Även bruket av olika element är innovativt och engagerande, förutom att ha en stark färgpalett nyttjar sidan former - objekt som bilder, men även former runt objekten - för att skapa en levande webbplats.

Eftersom sidan är en single-page-application följer hela sidan samma designprinciper.


Analys
-----------------------
Samtliga webbplatser som analyserats i denna rapport nyttjar på ett konstruktivt och intresseväckande ett flertal designprinciper. Detta utförs enligt oss inte på ett sådant sätt att designen hindrar åskådaren utan tvärtom skapar ett harmoniskt samspel medan sidans content, vilket bidrar till att skapa en effektivare webbplats.

Vidare vill vi påstå att samtliga sidor använder färger på ett korrekt sätt, dvs färgerna skapar en atmosfär som skapar en grundläggande atmosfär, på vilken resterande element och principer vilar. Användningen av linjer, transparens och djup skapar samtliga designer en känsla av rörelse och vi åskådare dras in längre i designen.

En viktig aspekt vi tar med oss efter denna analys är behovet att implementera inte bara ett designelement eller princip, riktigt intresseväckande och god design kräver en samverkan av ett flertal.



Referenser
-----------------------
https://www.canva.com/learn/design-elements-principles/
https://en.wikipedia.org/wiki/Visual_design_elements_and_principles#Form
https://dbwebb.se/article/vl.pdf


Övrigt
-----------------------

Ludwig Hermansson
Mikael Bratt Wallgren
