Kursmoment 07 - designelement
=======================

Mitt val av design för detta kursmoment utgick ifrån min flashbild. Bilden är en tavla av Jackson Pollock, en konstnär är känd för att skapa figurer, linjer och rörelser som verkar slumpmässiga, men är väldigt medvetet utförda och med hög teknisk kompetens.

Jag vill implementera ett liknande tema och färgschema som tavlan, med rörelser och färg som samverkar i ett organiserat kaos. Texturen kommer redan av de målningar som presenteras på webbplatsen - dvs. bilderna ger designerna en automatisk textur bara genom implementationen av objekten.

För att ytterligare skänka sidan en textur valde jag en bakgrundsbild som blandar många designelement, bilden består av flera olika trianglar samverkande med varandra, dom olika formerna framhävs genom gradients vilket ger vissa former en mer framträdande roll medans andra får stå tillbaka och skapa ett negativt rum.

Under navbaren placerade jag en border-bottom för att avskilja den från bodyn, med samma färg som footern, tanken är att ge binda ihop dessa två områden för ett enhetligt intryck. Färgpalletten jag valt går från ljusgrå till svart, med accentfärger och kontrastfärger som senapsgul och silver; färger som speglar målningen i flashbilden.

Brödtexten fick sans-serif som typografi och headers accentueras genom bruket av serif med en silverfärgad ton. Själva bodyn som texten presenteras på följer en gradient ur färgschemat, där gradient går från ljust uppe i det övre högre hörnet till mörkare nedtill. Detta för att typografin och texten är skapad att läsa från höger till vänster och bruket av detta bör skapa en naturlig rörelse för läsaren.

Jag ville ha något på sidan som kontrasterade mot det övriga och valde en stark accentfärg på designloggan eftersom den finns på alla sidor och skänker kontrast mot resterande innehåll. Slutresultatet blev inte riktigt vad jag tänkt mig, men genom att verkligen tänka på designelementen och hur dessa samverkar samt bidrar till känslan på webbplatsen har varit lärorikt och jag tar med mig mycket av detta till slutprojektet där vi får designa helt fritt.
