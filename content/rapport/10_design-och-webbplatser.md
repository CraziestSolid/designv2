---
---
Uppdrag 2  - Analys valfri
=========================

Urval
-----------------------

Analysens urval baseras på webbplatser vilka artikelförfattarna är frekventa besökare av och har en personlig koppling till. Dessa sidors syfte delar syftet att erbjuda en professionell tjänsteförsäljning, med ett kundsegment som spänner över flera kategorier. Alla dessa sidor utgår från den engelska desktop versionen.
De webbplatser vi valt att analysera är följande; www.dropbox.com, www.slack.com samt www.skype.com/en.


Metod
-----------------------

Denna del avser en analys av tre webbplatser design utifrån designprinciper. På wikipedia definieras designprinciper som metoden att föra samman designelement till en enhetlig design. (https://en.wikipedia.org/wiki/Visual_design_elements_and_principles#Principles_of_design)

Rapporten är således en subjektiv bedömning från artikelförfattarna gällande hur väl de analyserade webbplatserna binder samman dess element. När analysmetoder stöder sig på kurslitteratur kommer detta att refereras explicit. Det är vår ambition att söka stöd för vår bedömning från kurslitteraturen i den mån det är möjligt.



Analys
-----------------------

<h3>Dropbox</h3>

<h6>Snapshot:</h6>

[FIGURE src="img/dropbox1.png"]


En av de första designprinciperna webbplatsen använder effektivt är kontrast, herobildens ljusblå färg kontrasteras mot navbaren och efterföljande bildens vita bakgrund. Det leder besökarens blick mot tjänstens nyckelvärderingar samt de två tjänster som erbjuds.
Detta förstärks ytterligare genom att ytterligare kontrastera dessa mot varandra, betalversionen har en mörkare blå färg vilket får besökaren att rikta blicken mot denna först, att vi i västvärlden oftast läser från vänster till höger är antagligen även det ett medvetet val.

Mary Stribley (https://www.canva.com/learn/design-elements-principles/) skriver i sin artikel om designprinciper att kontrast inte enbart hjälper oss att urskilja saker bättre, det kan också locka ögat till vissa designelement. Vi anser att dropbox på ett effektivt sätt tillämpar detta hos sin webbplats.

Även webbplatsens färgpalett känns genomtänkt och är nyttjad på ett effektivt sätt. Den följer ett monokromatiskt färgschema med en blå basfärg och olika nyanser av denna, balanserad upp av vit och svart färg. Detta ger webbplatsen både ett professionellt som lugnt intryck.


<h3>Slack</h3>

<h6>Snapshot:</h6>

[FIGURE src="img/slack.png"]


Slack delar många av designelement med Dropbox. Båda designerna avger ett avskalat och professionellt intryck, men vissa principer särskiljer dom.

I avseendet av färg har Slack ett complementary färgschema som utgår från företagets logga, detta återanvänds i webbplatsens illustrationer. Det ger sidan både ett kontrasterande och levande intryck samtidigt som webbplatsen ger sken av designad slumpmässighet. Effekten blir den att ögat flyter över sidan och skapar enligt artikelförfattarna en spännande och organisk sida.

Webbplatsen använder sig av den kombination av typografiska element och resultatet ger enligt oss både ett spännande intryck utan att försumma läsbarhet. Serif används till header-elementen medans p-taggarna har sans serif som font.

Detta fungerar eftersom headern har en högre typstorlek och påverkar därför inte läsbarheten. Intressant att notera är när den responsiva layouten aktiveras, ändras detta typsnitt till sans serif, vilket följer Stribley’s argument att detta fungerar bättre för webben, där dpi’n är lägre än vid print. (https://www.canva.com/learn/design-elements-principles/).






<h3>Skype</h3>

<h6>Snapshot:</h6>

[FIGURE src="img/skype.png"]

Skypes webbplats nyttjar det negativa tomrummet för att rama in regionerna. Designen skiljer sig från de två tidigare webbplatserna genom att implementera mer innehåll.

Även det faktiska innehållet särskiljer sig, besökaren mottas av bilder på människor i olika kommunikativa situationer. Vi anser att denna webbplats i större utsträckning balanserar designelementen utifrån ett kompositionellt perspektiv. Detta eftersom den nyttjar fler designelement än de andra webbplatserna, genom detta behövs således ett större helhetsperspektiv än tidigare.




Diskussion
-----------------------

Alla webbplatser som analyserats i denna rapport nyttjar på ett konstruktivt sätt kontraster för att locka besökaren vidare till delar av webbplatsen som genererar intäkter, eller till en sida som får denna att ansluta sig. De webbplatser som analyserats förmedlar en tjänsteförmedling, i fallet med Skype är målgruppen bredare eftersom de erbjuder en bredare social kommunikationstjänst än övriga.

Från ett perspektiv av designprinciper, anser vi att alla tre webbplatser lyckas väl med att få besökaren (i detta fall artikelförfattarna) att känna en trygghet och känsla av professionalitet. De kombinerar designelementen på ett sätt som får sidan att kännas som en helhet, varje element känns naturlig och bidrar till en enhetlig lockande design.




Referenser
-----------------------


(https://www.canva.com/learn/design-elements-principles/)
(https://en.wikipedia.org/wiki/Visual_design_elements_and_principles#Principles_of_design)

Övrigt
-----------------------

Ludwig Hermansson
Mikael Bratt Wallgren
