---
---
Analys av aktuell webbplatsdesign
=========================

Urval
-----------------------
Ett urval av tre olika musikartisters webbplatser har utförts. De innefattar eminem.com, madonna.com och taylorswift.com. Urvalet utfördes utifrån egna musikpreferenser men också genom en selektion av varierande musikgenres för att differentiera hur olika musikgenres påverkan på design ser ut.


Metod
-----------------------

Denna analys kommer att diskutera tre olika webbplatser som kommer att utvärderas utifrån deras design och de ”designtrender” som förekommer mest på webbplatserna. Med begreppet ”trender” ämnar analysen att behandla hur webbplatserna ser på och använder sig av designprinciperna Balans, Perspektiv och Unity.

Eftersom webbplatserna faller under samma kategori ”musikartist” så kommer analysen att diskutera om det finns det några likheter och skillnader mellan webbplatserna.

Utvärdering
-----------------------

För att uppnå balans finns det flera faktorer som kan påverka. En av de tydligaste faktorerna som kan påverka balansen på en webbplats är symmetrin, vikten av innehållet samt förhållandet mellan elementen.
Perspektiv behandlar hur väl olika nivåskillnader kan tolkas på en webbplats. En enhetlig design koordinerar oftast med hur balanserad och harmonisk en design är, ingen individuell del av webbplatsen ska ses som mer viktig än designen.
Eminem
-----------------------
<h6>Snapshot:</h6>

[FIGURE src="img/eminem.png"]

<h3> Balans </h3>

Eminems webbplats har fokuserat på både symmetri och jämn fördelning av elementen. Den påvisar en tydlig balans i hur webbplatsens utrymme används, där de flesta av de befintliga sektionerna ger elementen lika mycket utrymme att använda sig av, den har också medvetet arbetat med att tilldela samma rymd mellan sektionerna och elementen inuti.
Webbplatsen koordinerar också balans väl utifrån bilder och text, där varken eller används för mycket eller för litet av.
Dock behöver inte en sida vara symmetrisk för att uppnå balans, utan asymmetri kan fungera också. Om sidan har en text som flyter till vänster, men saknar innehåll till höger, kan webbplatsen exempelvis komplimentera med att en text flyter till höger i en annan sektioner. Detta går att se genom hur i herosektionen flyter texten till vänster och i footersektionen flyter texten till höger.

<h3> Perspektiv </h3>

Vi menar på att Eminems webbplats inte använder sig medvetet av olika nivåskillnader som en del av dess tänkta design. Det går att bryta en nivåskillnad i hur en bild använder sig av en CSS style: ”background-attachment: fixed” för att positionera en bild bakom innehållet när användaren scrollar på webbplatsens startsida, men det är i den utsträckningen det sker.

<h3> Unity </h3>

Eminems webbplats speglar en homogen design genom ett tydligt val av färger som är återkommande på hela webbplatsen. Den använder sig av ett akromatiskt färgschema med röd accentfärg. Webbplatsen är inte konsekvent gällande storlekar av bilder och texter och kan därför förmedla en heterogen känsla. Det som skapar ett hus av tegelstenarna är webbplatsens återkommande färger och förhållande mellan elementen.

Taylor Swift
-----------------------

<h6>Snapshot:</h6>

[FIGURE src="img/taylorswift.png"]


<h3> Balans </h3>

Taylor Swifts webbplats använder en tydlig strukturerad och balanserad design, där fokuset ligger på att centrera allt innehåll för strävan efter att nå en viss symmetri i presentationen av innehållet, detta gäller alla undersidor. Herosektionen innehåller animationer, där text fadas in och ut konstant, detta görs över hela sektionen så att det skapar en känsla av balans i hur det inte endast prioriteras på en sida av sektionen.
Webbplatsen hanterar balans mellan bild och text väl, där varken eller dominerar sektionernas innehåll.
Den försöker också jobba med ett tydligt akromatiskt färgschema tillsammans med en röd accentfärg. Detta används också sparsamt och enkelt på sidan med en väl genomtänkt uppdelning av färgernas frekvens för att skapa balans och harmoni mellan färgerna.

<h3> Perspektiv </h3>

Sidan framkallar en viss känsla av nivåskillnad men arbetar inte väldigt målmedvetet med det. Herosektionen har som tidigare nämnt, delar av text som animeras in och ut omkring en statisk bild av Taylor Swift själv. Dessa animeringar positionerar texterna både framför den statiska bilden av Taylor men också bakom henne. Det kan skapa illusionen av olika perspektiv. Headern har också positionen “fixed”, vilket positionerar sektionen framför resterande innehåll. Med denna volym av aspekter menar vi på att webbplatsen bearbetar en minimal känsla av perspektiv.
Vi får mer känslan av att sidan adopterar ett visst flat design tänk.

<h3> Unity </h3>

Sammanhållningen av hela webbplatsens innehåll är väl koordinerad. Det finns flera sektioner och element som förmedlar en stark enighet. De finns flera tydliga aspekter för att Taylor Swifts webbplats är en sammanhållen och enhetlig webbplats. De fokuserar på de vanligt förekommande elementen som återanvänds effektivt, explicit konsekvent i struktur och uppdelning mellan text och bilder samt återspegling av den enkla design webbplatsen har på alla undersidor.


Madonna
-----------------------

<h6>Snapshot:</h6>

[FIGURE src="img/madonna.png"]


<h3> Balans </h3>

Madonnas webbplats använder sig målmedvetet med en tänkt balans på innehållet av webbplatsen. Det finns en tydlig symmetri i allt innehåll som presenteras. Allting centreras på sidan med tomt på sidorna för jämn fördelning. Vikten av elementen är väl distribuerat på alla undersidor där varken text eller bild dominerar undersidornas sektioner. Webbplatsen arbetar med förehållanden mellan elementen, dock är den inte enhetlig överallt. Ibland är förhållandet längre mellan sektioner, det går att se på exempelvis undersidan “sign up”.

Färgschemat för webbplatsen är ett akromatiskt färgschema med röd som accentfärg, sidan balanserar färgerna effektivt för harmoni i användning av färgerna.

<h3> Perspektiv </h3>

Webbplatsen omfattar inte perspektiv av innehållet målmedvetet, vi menar på att sidan inte fokuserar på att presentera nivåskillnader för besökaren, utan det ges intryck som om det är av mindre vikt. Dock finns det även några nivåskillnader på webbplatsen värt att framföra, den arbetar med en fixerad header och en fixerad bakgrund i hero sektionen för att få element att antingen illustreras som om de befinner sig framför respektive bakom elementen.

<h3> Unity </h3>

Webbplatsen strävar efter enighet och sammanhållning i dess uppgift att åstadkomma en komplett webbplats för användaren. Detta görs inte tydligt med en principfast struktur på presentationen av webbplatsens innehåll. Färgschemat förekommer konsekvent på alla undersidor. Dock förekommer även variationer av grå färg på undersidorna “log in” och “sign up” vilket är specifikt för just de sidorna.

Analys
-----------------------
I en ansats att redogöra för de designtrender som en musikartists webbplats besitter, har vi utvärderat vår uppfattning av de olika webbplatsernas användning av designprinciperna Balans, Perspektiv och Unity.
<br><br>
När det gäller balansen på musikartisternas webbplatser så förekommer det oftast en tydlig struktur och jämnfördelning mellan sektionerna och deras element. Varje sida förmedlar en känsla av att vikten mellan elementen är betydelsefull för framskridandet av respektive webbplatspresentation. Symmetri är något alla webbplatser strävar efter, oavsett hur många element och sektioner som finns ska det vara jämnt fördelat.
Utifrån den utvärdering som har utförts får vi uppfattningen av att designen förespråkar användandet av bilder och grafik förenat med förklarande texter. Det finns en angelägenhet och strävan för harmoni och balans i hur det presenteras genom att ingen webbplats låter varken eller dominera webbplatsens utrymme.
<br><br>
Perspektiv använder ingen webbplats målinriktat som har förklarats i respektive webbplatsutvärdering. Skildringen av webbplatsernas perspektiv tyder på att de adopterar mer av en minimalistisk ”flat design” utan några markanta nivåskillnader.  Varje sida använder enstaka bilder för att positionera bakom sektioner vilket skapar ett visst djup i webbplatsen, både Madonna och Taylor Swift använder sig av en fixerad header som också frambringar känslan av att den ligger i förgrunden. Utifrån de tre webbplatserna kan vi utläsa att perspektiv inte är ett fokus i musikartisters designtrender.
<br><br>
Unity är en viktig aspekt för alla musikartisters webbplats. Som vi nämnde tidigare, det skapar huset av tegelstenarna. Webbplatserna är konsekventa i strukturen för alla undersidor, det förenklar användarens möjlighet att navigera omkring sidorna. Det finns också en logisk följd av färgernas användning på undersidorna, med undantag för de två specifika sidor på Madonnas webbplats som nämndes i utvärderingen. Vi menar på att Unity hänvisar starkt till ”the final touch” för det är vad som sammanhåller alla undersidor och skapar en helhet samt harmoni på webbplatserna.
Referenser
-----------------------

https://www.canva.com/learn/design-elements-principles/
https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU
Övrigt
-----------------------

Ludwig Hermansson
Mikael Bratt Wallgren
