Kursmoment 08 - designprinciper
=======================

På detta kursmoment ville jag särskilja designen från tidigare kursmoment när det kom till form och färg. Slutresultatet blev inte riktigt vad jag tänkt, vissa svårigheter kring tidigare vgrid och hgrid gjorde det svårt att göra de ändringar - framförallt gällande komposition - men jag tycker ändå det visar på en förståelse av olika principer.

Designen följer en tydlig stark färgpalett, med en tydlig brinnande orangeton som övergår till en mer mättad ton. Med texten accentuerad av färgen vit. Bilderna får ett djup av en outset-border style, där jag vill skapa en textur hos sidan. Main-regionen ramas in av en border, för att tydligt särskilja den från den övriga sidan, en annorlunda färg stärker detta intryck ytterligare.

Linjer både under navbaren och under headers hjälper ögat avgränsa delarna och styra den i rätt riktning. De typografiska elementen lyfter designen genom att konsekvent följa samma mönster.

Det avgränsade området runt main-regionen fungerar som ett negativt rum och hjälper till med avgränsningen.
