---
---
Ramverk, innehåll, Style
=========================

Mina tidigare erfarenheter av ramverk har enbart varit på en teoretisk nivå, rent konkret av olika tutorials på Youtube samt dokumentation på olika webbplatser. Det ska därför bli spännande att börja se fördelarna med ramverk och huruvida detta förenklar design processen. Sen är min förhoppning att Anax fungerar på liknande sätt som mer etablerade ramverk - ex. Bootstrap, Angular.js - och att det därför blir lätt att börja jobba med dessa i framtiden.

Det ska även bli spännande att se hur mina personliga preferenser i form av style och funktion på webben kan implementeras under detta kursmoment, en webbsida ska vara anpassad efter dess syfte och därför är designen och funktionaliteten på många sätt avgörande. Även om jag själv föredrar rena enkla sidor med avskalade menyer och sobra färger, gäller det inte alla typer av sidor och i slutändan kundernas behov och det gäller att vara lyhörd för detta.

Labbmiljön var en utmaning och terminalen är ännu inte min bästa vän, men det gick relativt snabbt att starta igång allt och det känns oerhört kul att få börja med GIT vilket under min nuvarande period av att leta efter praktikplatser kommer vara extremt viktigt.

Arbetet med CSS gick bra och det var lärorik att ta del av Emils föreläsning där han gick igenom lite tekniker för boxes samt flex-tekniker. Designen av min me-sida under detta kursmoment lämnar en hel del kvar att göra till nästa moment, men sidan känns användbar och har en stabil grund att bygga vidare på.
