---
---
Redovisning kmom10
=========================

Som i fallet med de tidigare analyserna arbetade jag tätt tillsammans med Ludwig under analysprocessen av aktuell webbplatsdesign. Detta tillvägagångssätt har bidragit till konstruktivt diskussioner gällande design, något som inte uppstått vid ett soloprojekt och rekommenderas starkt till framtida studenter.

Vi valde att analysera tre musikartisters webbplatser utifrån tre parametrar, Unity Balans samt Perspektiv och kom fram till att de använder dessa designprinciper snarlikt. Alla webbplatser hade en harmonisk balans mellan grafik och text, i avseendet perspektiv anammar de istället en flat design. Unity används av alla webbplatser i form av en konsekvent struktur för alla undersidor och färger.

Det framkom under detta uppdrag diskussioner kring ”final touch” och hur det tillämpas på bästa sätt, varpå designprincipen Unity är en vital del för att uppnå detta. Termen ”final touch” är ett abstrakt begrepp men under arbetet med analyserna framkommer ändå ett reellt tillvägagångssätt  där alla designprinciper - och element sammanvävs till ett enhetligt intryck.

Med den valfria analysen valde vi en liknande metod men valde istället sidor med en helt annan målgrupp, nämligen tjänsteförsäljning och hade därför andra förutfattade meningar kring vad dessa webbplatser vill förmedla för känsla. Här borde besökaren få en känsla av proffessionalitet och trygghet i att företaget levererar en produkt som är säker, samtidigt som webbplatsen ska locka till att använda deras specifika produkt. De sidor som analyserats lyckades på ett effektivt sött att förmedla detta.
En tanke kring detta är att de sidorna som vi valde att analysera i den valfria analysen är sidor vi båda är frekventa besökare av och därmed undermedvetet valt dessa för att vi anser att de tillämpar god design.

Eftersom min tidigare design av redovisa-sidan hade en struktur jag anser passade väl in på den valda kundens profil, valde jag att använda den som grund. Texten på index-sidan fram till Transaktioner är skriven av mig, resterande är hämtat från berghcobusiness.se, eftersom deras profil passa väl in på den fiktiva kunden. Alla bilder på sidan har tillåtelse att användas utan kommersiellt syfte. Jag ville ha en blogg med aktuella juridiska nyheter för att det passar väl in på kundens profil, all text och foto är därför hämtade från dagensjuridik.se och referenser till fotograf och artikelförfattare finns i byline samt längs ner i inlägget.

Eftersom kunden är en juridisk byrå ville jag att temat och färgpaletten skulle ge besökaren en känsla av trygghet och förtroende, samtidigt som dessa inte skulle ta över för mycket från informationen på sidan. Valet föll därför på två mättade blå färger med en mörkröd accentfärg, vilket jag anser ger ett dämpat och professionellt intryck. Bilderna på index-sidan ska signalera samarbete och överenskommelse och utfallet av detta tycker jag passar väl in på kundens önskemål om en proper och gedigen sida.

Arbetet med projektet har gått både snabbt och problemfritt. Jag tror att en av dom största anledningar till detta är hur kursen har successivt byggt på och utvecklat min kompetens av design och anax-flat. Detta sammantaget har gett mig en god förståelse kring hur ramverket fungerar. samt hur jag bäst kan tillämpa den valda designen på sidan. Därför har projektet känts både rimligt och som ett bra avslut på kursen.

Även handledning och material har fungerat mycket väl som stöd för kursen, framförallt var de instruktionsvideor som fanns tillgängliga i början av kursen användbara för att enkelt komma igång och designa. Däremot hade jag önskat lite djupare genomgång hur själva ramverket fungerar på en teknisk nivå, även om denna kursen hade fokus på design. Ett förslag på förbättring är möjligen ett kursmoment innan slutprojektet som behandlar och sammanfattar det vi gjort fram tills dess, för att knyta ihop alla moment och göra studenten bättre förberedd inför arbetet med kundens webbplats. Jag kommer precis som den tidigare kursen, att rekommendera designkursen till vänner och kollegor.
