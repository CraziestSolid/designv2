---
---
Redovisning kmom06
=========================

Hela kursmomentet skänkte stor insikt i ämnet  design. Mina tidigare kunskaper var begränsade till ett stort intresse av konst - i avseendet form och färg - men efter att ha läst och studerat ämnet djupare inser jag vikten av bryta ner design i dess beståndsdelar. Att helt förstå vad skillnaden mellan element och principer är, är en gradvis förståelse som kom tillsammans med att blanda praktik med teori under uppbyggnaden av momentets två teman.
Trots en hög ambition från min sida att verkligen ta till mig ämnet och nyttja det på me-sidan, lämnar designen en del att önska enligt mig. Delvis beror det på att min tekniska kompetens av modulerna (exempelvis .@colums) fungerar inte korrelerar med design jag ser i framför mig. Det ska därför bli skönt att få börja från "scratch" med examinationsuppgiften.  

Arbetsmetoden att dela upp design i element och principer känns oavsett detta som nyttigt, det skänker en struktur och ram för designen att växa fram ur och jag kommer definitivt ta med mig det till examinationen.

Än en gång vill jag betona fördelarna av att arbeta i grupp vid analytiska moment, det är inspirerande och tankväckande att diskutera termer och tankar om design med en extern partner, i detta fall återigen med Ludwig. Vad jag tror vi både fick med oss, är hur design verkligen kan lyfta och nyttjas på webbsidor. Det verkar finnas oerhört mycket god design där ut (alldeles säkert en del dålig design också) och det skänker ett perspektiv samt öppnar upp sinnet för att tänka på hur god implentation av design verkligen lyfter webbsidor.

Rent konkrekt är något specifikt detta jag kopplar samman med "final touch" - att designen kommer tillsammans som en helhet, där varje beståndsdelar bidrar till ett slutresultat som känns organiskt, sammanvävt och fänglsande. Mitt TIL blir därför att alltid sikta mot ett resultat som fångar dessa känslor.
