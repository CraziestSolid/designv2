---
---
Bild
=========================

Cimage var väldigt hjälpsamt när jag förstod hur jag aktiverade den - src image istället för src img - och kul att försöka klippa direkt genom markdown. Annars har jag mest jobbat med Adobe-program, vilket såklart känns mer intuitivt och kontrollerbart än direkt i markdown. Men efter några timmar blev det snabbt och smidigt och teoretiskt förstår jag absolut behovet av detta för att förbättra snabbheten hos hemsidor.

Undersökningen med Ludwig var lärorik, varken jag eller han hade suttit med Page Speed Insight tidigare. Jag kände möjligen att uppgiftsbeskrivningen var svårtolkad, framförallt jämförelsen mobile/desktop samt problematiken kring att jämföra vitt skilda hemsidor. Vi reflekterade kring detta i analysen och hoppas att dessa funderingar kommer fram i texten.

Modulen desinax/figure krävde en hel del ändringar i min tidigare css, men efter det fungerade den bra. Jag vill ändå tillstå att placeringen av objekt med css känns mer inkört, däremot är det lärorikt att få arbeta med moduler som är en stor del av en webbutvecklares vardag.

Hela kursmomentet gav en större insikt kring hur viktigt innehållet är hos en webbplats, designen är canvasen, men det är nu när min webbplats börjar fyllas på som den verkar få liv och lockar. Det är mitt TIL utöver modulhanteringen, att se till att fylla webbplatsen med innehåll och designa utefter det. Formen ska stödja funktionen och inte tvärtom.
