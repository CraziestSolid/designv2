---
---
Färg
=========================

Eftersom jag tidigare studerat vid ett program och ofta i grupp kändes skrivuppgiften som ett uppfriskande element. Momentet gav mig tillfälle att på ett analytiskt sätt överblicka olika webbsidor - i det här specifika sammanhanget valda vi minimalistiskt designade sidor - och se olika perspektiv på hur detta hanterats.

Min tolkning av minimalistiskt är att design inte ska vara huvudfokusen och god minimalistisk design bör skänka webbsidan ett avskalat intryck - både i form och färg - samtidigt som besökaren väljer att stanna kvar på sidan genom "enkel" men stilren design. Den andra delen av spektrat är en färgglad design som lockar med en lekfullhet och mina tidigare fördomar att en sådan typ av design är förvirrande, fick förkastas när slutresultatet blev långt över min förväntan.
En mörk design ska vara vilsam för ögat och ge ett sobert intryck.

I mitt "mörka" schema ville jag arbeta med kontraster, där de skarpa orangea och gula kulörerna kontrasteras mot de mörkblå - nästan jeansfärgade - tonerna och skänker ett rogivande intryck. Det färglada schemat följer möjligen ett monokromatiskt färgschema från gult till orange, med en accentfärg av jordig beige färg som body-färg.
Min tredje minimalistiska style följer ett akromatisk färgschema med en röd accentfärg.

Det var framförallt i den minimalistiska stylen som den typografiska designen föll bäst ut, jag anpassade storleken på brödtexten så att den fick mer fokus då syftet med den stylen var att framhäva innehållet.

Kodstrukturen var enkel när väl den första stylen var på plats, jag utgick från vgrid-designen från kmom03 och duplicerade denna till tre nya styles genom @import, när detta var gjort var det endast att anpassa varje style utefter de färgscheman och specifika flashbilder som hörde till dessa.

Mitt TIL för detta kursmoment är att färgsättning och design av innehåll på sidan i slutändan är det som avgör huruvida en sida lyckas med sitt budskap, visst är funktioner extremt viktigt för att webbsidan ska fungera, men designen är det som får användaren att stanna kvar och uppskatta den.
